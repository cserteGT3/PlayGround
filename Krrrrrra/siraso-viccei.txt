Ez a sor a bűntudat, mikor a hangulatod jó
És te mégis hallod a saját hangodat
Hogy miért érzed már jól magad? A gyász az hol marad?
Vajon anyád valaha lesz-e újra ennél boldogabb?

Ez a sor épp valakit oltogat
A következő sor meg az az érzés ami fojtogat
Amikor belülről feszíti torkodat a gondolat
Arról mikor megláttad a fején a kopasz foltokat

Ez volt a kellemetlen csend
Mikor e régi társast elővetted de
Az apád rád szólt, hogy tedd el gyermekem
Mert nem vetted észre, hogy nem vagytok hozzá elegen, és

Ez a sor a barátnőd, ki irkál rád
Hogy jó lenne, ha hétvégénként kevesebbet innál már
A nővéred miatt meg jó lenne, ha néha sírnál már
Tudom, hogy évek óta nem voltál már a sírjánál

Mert nekem csak egy üres szó a miatyánk
És hiába kiabálok, itt senki sem reagál
Így vakon lövök a tömegbe, amíg nem fogy ki a tár
Hátha szavaimat csak a holtak értik igazán és…